# Стек и опашка - упражнение

## Задачи

#### Задача 1
В магазин за играчки решили да раздадат подаръци на децата от една детска градина за коледните празници. За целта подготвили **N** подаръка (колкото е броят на децата в градината), като всеки подарък бил поставен в кутия, а кутиите номерирали с числата от **1** до **N**. В магазина имало три улея.

<pre>
------------     
 1           \    
----------    \    
          \    -----------
           |           2 |
          /    -----------
----------    / 
 3           / 
------------
</pre>

Първоначално подаръците били наредени в улей **1** в нарастващ ред на номерата на кутиите отляво надясно, както е показано на фигурата. Децата трябвало да получават подаръците си едно по едно в левия край на улей **3**, като предварително подаръците трябвало да бъдат пренаредени в улей **3** в реда, в който ще бъдат раздавани (от детската градина дали списък, в който се указвало кой номер подарък трябва да получи първото дете, кой второто и т.н.). Пренареждането на подаръците от улей **1** в улей **3** може да става като се изпълняват следните три операции: 
- **1** – най-десният подарък от улей **1** се премества като най-ляв в улей **2**. 
- **2** – най-левият подарък от улей **2** се премества като най-десен в улей **3**. 
- **3** – най-левият подарък от улей **2** се премества като най-десен в улей **1**.

Всеки от трите улея може да събере всички подаръци. Да се напише програма, която намира последователност от операции, чрез която подаръците могат да бъдат преместени от улей **1** в улей **3**, като в улей **3** се разположат отляво надясно в предварително зададен ред.

**Вход:** От първия ред на стандартния вход се въвежда едно цяло число **N** – брой на подаръците. От втория ред се въвеждат, разделени с по един интервал, номерата на подаръците в реда, в който трябва да бъдат подредени в улей *3** отляво надясно. \
**Изход:** На един ред на стандартния изход програмата трябва да изведе последователността от операции, чрез която подаръците ще бъдат пренаредени от улей **1** в улей **3** в искания ред.

**Пример:**

*Вход:* \
4  \
1 4 2 3  \
*Изход:* 111123321122



##
#### Задача 2
Най-голямата мечта на Аня най-накрая се е сбъднала - приета е в университет! Тогава идва и проблемът - тя трябва да напазарува всички необходими книги и учебници. В книжарницата служител подрежда книгите на рецепцията в стабилна купчинка, започвайки от най-тежката и слагайки най-леката на върха. Но Аня трябва да ги пренесе сама до автомобила на родителите си. Тя разполага с товарна количка, която може да използва като допълнително пространство, и знае, че може да слага само по-лека върху по-тежка книга, но не и обратното. Аня трябва да измисли подходящ алгоритъм, с който да е уверена, че може да пренесе всички книги с възможно най-малко усилия. Тя може да пренася само по една книга.

**Вход:** На стандартния вход е дадено едно цяло число **N** - броя книги. Те са подредени по тежест и са номерирани с цели числа от **1** до **N.** \
**Изход:** На стандартния изход да се изведе код на действието и номер на преместена книга.
- **1** - книга се мести от рецепция на количката
- **2** - книга се мести от рецепция в автомобила
- **3** - книга се мести от количката в автомобила
- **4** - книга се мести от автомобила на количката
- **5** - книга се мести от автомобила на рецепция
- **6** - книга се мести от количката на рецепция

**Пример:**

*Вход:* 5 \
*Изход:* \
2 1 \
1 2 \
4 1 \
2 3 \
6 1 \
3 2 \
2 1 \
1 4 \
4 1 \
5 2 \
6 1 \
4 3 \
2 1 \
1 2 \
4 1 \
2 5 \
6 1 \
3 2 \
2 1 \
6 3 \
4 1 \
5 2 \
6 1 \
3 4 \
2 1 \
1 2 \
4 1 \
2 3 \
6 1 \
3 2 \
2 1


##
#### Задача 3
На Ванката му е омръзнало Аня да забравя неща и е написал приложение, което подрежда всичките й задачи за деня в редица. Аня, обаче, намира за изключително скучно да ги изпълнява последователно, затова понякога изпълнява първата в редицата, понякога последната, а понякога обръща реда на задачите. Също така, понякога се налага да добави задача в списъка - тя отива винаги в края му.

Дадени са следните възможни действия:
- **add** - добавя задача в края на списъка
- **front** - извежда първата задача в списъка 
- **back** - извежда последната задача в списъка
- **reverse** - обръща реда на задачите в списъка

Да се изведе изпълни последнователност от **N** команди. Ако списъкът е празен, да се изведе **"No job for Anya"**. За решението да се използва *само и единствено **една*** опашка. Задачите са представени с *положителни* цели числа.


**Пример:**

*Вход:* \
13 \
add 93 \
front \
back \
reverse \
back \
reverse \
add 80 \
add 53 \
back \
add 40 \
reverse \
front \
front

*Изход:* \
93 \
No job for Anya \
No job for Anya \
53 \
40 \
80


